layout: page
title: "rules"
permalink: /rules

# Säännöt ja ohjeet järjestäjille

8/21 alkaen järjestäjä on velvollinen linkittämään kutsuun kaikki luokkatulokset, mikäli näyttelyissä on eri luokkatuomari ja päätuomari

- Ano näyttely vähintään neljä päivää ennen viimeistä ilmoittautumispäivää
  näyttelyn saa anoa enintään yhden kuukauden päähän (ei koske tuomarinäyttelyitä): esimerkiksi 15.8. järjestettävän näyttelyn saa anoa aikaisintaan 15.7.
- Lähetä tulokset neljän viikon sisällä näyttelypäivästä OHJE 1 & OHJE 2
- Mallikutsu
- Tuomarit
- Rotulistat
- Sanasto
- Erikoisnäyttelyt
- Tuomarinäyttelyt
- Piirretyt kuvat

**Anomalla näyttelyn sitoudut viemään sen loppuun asti!**

Ota sähköpostilla yhteyttä ylläpitoon, jos joku tuomareista ei voikaan tuomaroida tai kohtaat jonkin muun ongelmatilanteen. Autamme sinua esimerkiksi tuomaroimalla näyttelyn itse.

Järjestäjän tehtävien laiminlyömisestä joutuu väliaikaisesti kieltolistalle, ja sinä aikana ei saa anoa uusia näyttelyitä tai osallistua näyttelyihin. Kieltolistalle joutumisen voi välttää siinäkin tapauksessa ettei voi itse viedä näyttelyä loppuun asti, mikäli ottaa yhteyttä ylläpitoon ennen kuin tuloksien lähettämisen aikaraja on umpeutunut.

## Tiedot

Mitä kutsusta pitää löytyä

- Maininta Näyttelyjaoksen alaisuudesta
- Järjestäjän nimi, sähköpostiosoite ja VRL-tunnus
- Järjestyspaikan nimi
- Näyttelypäivämäärä ja viimeinen ilmoittautumispäivä (VIP) muodossa pp.kk.vvvv
  - VIP:n tulee olla vähintään viikko ennen näyttelyä
- Luokat
- Päätuomarin nimi ja VRL-tunnus (Nimi VRL-00000)
- Luokkatuomarien nimet (luokkatuomareille ei merkitä VRL-tunnuksia!)
- Osallistumisrajoitukset
- Osallistumisohjeet
- Osallistujat / Tulokset

## Vaatimukset ja rajoitukset

- Sinulla tulee olla VRL-tunnus
- Järjestyspaikan tulee olla VRL:n rekisterissä
- Näyttelyllä tulee olla päätuomari ja luokkatuomarit ennen anomista
- Voit järjestää vain yhden näyttelyn kerrallaan
  - tuomareilla on oikeus järjestää rajattomasti näyttelyitä (ei koske harjoittelijoita)
- Tallilla voi järjestää samana päivänä vain yhden näyttelyn, vaikka järjestäjä olisikin eri henkilö
- Luokkiin tulee mahtua vähintään 12 ja enintään 20 hevosta
- Näyttelyssä voi järjestää enintään 15 luokkaa
  - tuomareilla on oikeus järjestää rajattomasti luokkia (ei koske harjoittelijoita)
- Täysin identtisiä luokkia saa olla enintään viisi
- Harvinaisten rotukohtaisiin luokkiin ja varsa-/ruunaluokkiin kaksi hevosta per omistaja (+ osallistumisjono)
- Muihin luokkiin yksi hevonen per omistaja (+ osallistumisjono)
- Hevonen voi osallistua vain yhteen luokkaan

## Osallistumisjono

Kaikkiin luokkiin saa laittaa osallistumisjonon, josta täytetään vajaaksi jäänyttä luokkaa viimeisen ilmoittautumispäivän jälkeen. Osallistumisjonon ollessa käytössä omistaja saa ilmoittaa luokkaan yhden ylimääräisen hevosen, eli yhteensä kaksi tai kolme hevosta riippuen luokasta. Jonon voi laittaa kaikkiin luokkiin tai halutessaan vain osaan niistä.

Osallistumisjonosta tulee kertoa selkeästi kutsun tiedoissa ja/tai luokkalistauksessa. Mallikutsusta voi nimensä mukaan ottaa mallia.

Epäselvyyksien välttämiseksi osallistujan tulee lisätä jonoon ilmoitettavan eteen "JONO"
JONO Omistajien VRL-tunnukset - Hevonen VH00-000-0000

Osallistumismuoto
Omistajien VRL-tunnukset - Hevonen VH-numero
JONO Omistajien VRL-tunnukset - Hevonen VH-numero

Järjestäjänä päätät itse miten hevosen nimi tulee linkittää sen sivulle.

Esimerkiksi...
Omistajien VRL-tunnukset - <a href="http://hevosen-osoite.fi">Hevonen</a> VH-numero
JONO Omistajien VRL-tunnukset - <a href="http://hevosen-osoite.fi">Hevonen</a> VH-numero

## Luokat

Voit järjestää rotu-, sukupuoli- ja ryhmäluokkia sekä niiden yhdistelmiä

Esimerkiksi...

- puoliveriset
- poniorit
- shetlanninponit (ravurit)
- harvinaiset hevostammat
- suomenpienhevoset
- suomenhevosorit (työ)
- lämminveriravurit

**Perinteinen luokka**
Perinteinen luokka on tarkoitettu aikuiskuvallisille oreille ja/tai tammoille. Luokkatuomari asettaa hevoset paremmuusjärjestykseen ja jakaa enintään kolme alustavaa irtoSERTiä sekä rajattomasti SA-mainintoja (sertin arvoinen).

**Varsa- ja ruunaluokat**
Maitovarsaluokassa arvostellaan alle 1v varsan kuvasta ja nuoret varsat -luokassa 1-3v varsan kuvasta.

Ruunaluokka on tarkoitettu aikuiskuvallisille ruunille, joiden kuvassa pitää olla ruuna.

Näissä luokissa tuomari asettaa hevoset paremmuusjärjestykseen ja jakaa rajattomasti kunniamainintoja (KUMA).

## Osallistujien lisääminen kutsuun

Osallistujia ei saa lisätä ennen kuin kisat löytyvät kalenterista. Osallistujat on lisättävä kutsuun viimeistään näyttelyä edeltävänä päivänä
mieluiten heti VIP:n jälkeen tai kun luokka on täyttynyt tai sitä mukaa kun osallistumisia saapuu
**Osallistujat pitää lisätä luokkiin osallistumisjärjestyksessä!** Ensin kuitenkin kaikki ensisijaiset osallistujat ja vasta sitten osallistumisjonon hevoset.

Turhien hylkäysten välttämiseksi sinun tulee tarkistaa, että...

- hevosen sivu toimii
- hevonen on ilmoitettu oikeaan luokkaan
- omistajalla ei ole osallistumiskieltoa
  - saat jättää osallistujan lisäämättä vain, jos näyttelypäivä sijoittuu kiellon ajankohdalle

## Luokkatulokset

- Ilmoita tuomarille, kun hän voi aloittaa tuomaroimisen, eli kun hänen luokat ovat täynnä tai VIP on mennyt ja osallistujat lisätty kutsuun
- Luokkatuomari lähettää tulokset sinulle kahden viikon sisällä näyttelypäivästä
- Tulokset tulee lisätä kutsuun heti, kun mahdollista, jotta päätuomarille jää tarpeeksi aikaa BIS-kehän tuomaroimiseen
- **Järjestäjä on velvollinen linkittämään kutsuun kaikki luokkatulokset, mikäli näyttelyissä on eri luokkatuomari ja päätuomari**
- Tuloksiin ei tarvitse lisätä linkkejä, jos näyttelyssä on vain yksi tuomari ja hän lähettää sinulle samalla kertaa sekä luokka- että BIS-tulokset
  - tässä tapauksessa linkitetyt osallistujalistat on kuitenkin jätettävä kutsuun

## BIS-tulokset

- Ilmoita tuomarille, kun hän voi aloittaa tuomaroimisen, eli kun kaikista luokista on tullut tulokset
- Päätuomari lähettää BIS-kehän tulokset sinulle kolmen viikon sisällä näyttelypäivästä
- BIS-kehän tulokset voi aina lisätä kutsuun sellaisenaan, eli hevosia ei tarvitse linkittää.

## Tuloksien lähettäminen

- Sinun tulee lähettää tulokset (= BIS-kehän tulokset) BIS-listalle neljän viikon sisällä näyttelypäivästä
  - Muista ilmoittaa päätuomarin nimi ja VRL-tunnus muodossa Nimi VRL-00000, luokkatuomarin VRL-tunnusta ei ilmoiteta
- Näyttely on viety loppuun asti vasta sitten, kun tulokset on hyväksytty
- Kuvaohjeet tuloksen lähettämiseen: OHJE 1 & OHJE 2
